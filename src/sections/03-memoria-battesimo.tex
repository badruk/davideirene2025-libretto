
\subsection*{MEMORIA DEL BATTESIMO}

\begin{dialoghi}
\item[Sacerdote] Fratelli ci siamo riuniti con gioia nella casa del Signore nel giorno in cui Irene e Davide intendono formare la loro famiglia. In quest'ora di particolare grazia siamo loro vicini con l'affetto, con l'amicizia e la preghiera fraterna. Ascoltiamo insieme con loro la Parola che Dio oggi ci rivolge. In unione con la santa Chiesa supplichiamo Dio Padre, per Cristo Signore nostro, perché benedica questi suoi figli che stanno per celebrare il loro matrimonio, li accolga nel suo amore e li costituisca in unità. Facciamo ora memoria del Battesimo, nel quale siamo rinati a vita nuova. Divenuti figli nel Figlio, riconosciamo con gratitudine il dono ricevuto, per rimanere fedeli all'amore a cui siamo stati chiamati.
\item[Sacerdote] Padre, nel Battesimo del tuo Figlio Gesù al fiume Giordano hai rivelato al mondo l'amore sponsale per il tuo popolo.
\item[Assemblea] Noi ti lodiamo e ti rendiamo grazie.
\item[Sacerdote] Cristo Gesù, dal tuo costato aperto sulla Croce hai generato la Chiesa, tua diletta sposa.
\item[Assemblea] Noi ti lodiamo e ti rendiamo grazie.
\item[Sacerdote] Spirito Santo, potenza del Padre e del Figlio, oggi fai risplendere in Irene e Davide la veste nuziale della Chiesa.
\item[Assemblea] Noi ti lodiamo e ti rendiamo grazie.
\item[Sacerdote] Dio onnipotente, origine e fonte della vita, che ci hai rigenerati nell'acqua con la potenza del tuo Spirito, ravviva in noi la grazia del Battesimo, e concedi a Irene e Davide un cuore libero e una fede ardente perché, purificati nell'intimo, accolgano il dono del Matrimonio, nuova via della loro santificazione. Per Cristo nostro Signore.
\item[Assemblea] Amen
\end{dialoghi}
